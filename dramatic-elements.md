# רכיבים דרמטיים 🎭
## אתגר 	🚩
**כשורים:** על השחקן לדעת לשלוט במקשי המקלדת ובחץ העכבר כדי לשחק במשחק. בנוסף, יכולת עקרית שנדרשת היא ארגון הזמן בצורה אופטימלית. כישורים נוספים - תזמון נכון של לחיצה על מקשי מקלדת.
ייתכן שעם ההתקדמות בפיתוח המשחק יתווספו אתגרים וכישורים נוספים שנדרשים מהשחקן.
- בהנחה שתהיה בחירה בין רמות קושי שונות, מה שישתנה זה הזמן הכולל של השחקן בתוך המשחק, כלומר, אם הזמן הכולל פוחת, השחקן צריך למהר יותר. גם האתגרים בתוך המשמשימות ישתנו - לדוגמה יהיה טווח זמן רחב יותר בו השחקן יוכל לעצור את בישול הביצה בכיריים. למרות השינוי ברמת הקושי, כל העצמים ישארו זהים ואותן משימות יבוצעו אבל בצורה קלה\קשה יותר.
- שינוי רמת קושי באופן דינאמי: המשחק יתחיל ברמת הקושי "הקשה ביותר", אם המשחק יזהה שהשחקן מתקשה באחת המשימות, המשימה תתאים את עצמה לשחקן. הדרך שבה המשחק של המשימה יתאים את עצמו לרמת השחקן היא משתנה בין משימה למשימה ועם פיתוח המשחק אוכל לפרט יותר. דוגמה לכך במשימת הכיריים: בכל פעם שהשחקן ילחץ על הרווח, יהיה שדה counter שיספור את המספר הלחיצות, אם השחקן פספס פעמיים, אז המד יירד לאט יותר.

## זרימה 🌊
- תשומת לב: השחקן יראה את הטיימר וישר יידע שהמשחק מוגבל בזמן ובכך יבין שהוא צריך להספיק דברים - זה מכניס את השחקן למצב משימתי וממקד אותו. דרך נוספת של מניעת הסחות דעת - מיקומי המשימות נוצצים ובולטים בצורה שמזמינה את השחקן אליהם, ברגע ששחקן נכנס למשימה ואז יוצא ממנה המקום המנצנץ נעלם.
- שליטה במשחק: בעזרת פידבקים חיוביים בסיום משימה, השחקן מקבל חיזוק חיובי ויודע שמה שהוא עשה משפיע על התקדמותו.
- משוב: בעזרת כיתוב או אודיאו השחקן יידע את מצבו במשימה.

## שעשוע 🤡
מכיוון שהמשחק קורה בעולם פתוח שטוח תלת ממדי, לשחקן יש אפשרות להסתובב בו וחקור את הבית. סוג השעשוע מתאים לשחקן מסוג "הסייר", יש אפשרות להתאים את המשחק לסוג נוסף של שחקן - הליצן, בכך שהוא יכול לבלגן חפצים בבית, מצד שני, הוספה של אפשרות זו יכולה לגרום להסחת דעת ולפגוע בזרימה של המשחק.

## רגשות 😮
השחקן צריך לשחק כדמות שצריכה להתארגן למקום מסויים, זה משהו שהשחקן נתקל בו כמה פעמים במהלך חיו. לכן הרגש שעולה מיד זה רגש של הזדהות.
המשחק מעוצב כך שידמה את העולם האמיתי מה שמגביר את רגש ההזדהות.

## סיפור רקע 📖
לפני שהמשחק מתחיל, השחקן מקבל הנחייה למה הוא צריך להתארגן. אפשר ליצור את ההנחיה בצורה של סיפור קצר. למשל: אתה ומשפחתך נוסעים לים, אתם רוצים לשחות בים, להשתזף בשמש ואז לאכול, אתה צריך להיות מוכן בעוד X דקות. האם תקח את האתגר? הסיפור יעבור לשחקן בצורה של סרטון עם כתוביות ותמונות. לאחר שהסיפור יסתיים, המשחק יתחיל.

## דמויות 🤝
במשחק יש רק דמות אחת והיא השחקן. אין דמויות משניות והדמות היחידה במשחק (של השחקן) לא משתנה במהלך המשחק. השחקן יכול להתנהג באופן שמזכיר רצון חופשי - הוא יכול לבחור לאן ללכת ואיזה משימות להשלים קודם.

## עלילה 🏜️
**הקשת הדרמטית**

![Screenshot 2024-12-16 113337](https://github.com/user-attachments/assets/2160dfc6-d311-4d94-981a-f06171e7bdc8)

העלילה נפתחת עם סיפור רקע. ביצועי השחקן ישפיעו על העלילה, ככל שהזמן עובר אז יש יותר דוחק. אם השחקן הצליח, המשחק יציג שהמשימה הושלמה והוא מוכן לצאת. אם לא הצליח, המשחק יסביר בדרך עדינה שהוא צריך להשתפר.

## עולם 🌐
חוקי הפיזיקה בעולם של המשחק הם בדיוק אותם חוקים כמו בעולם האמיתי. המטרה של המשחק היא לדמות עולם מציאותי ולכן לשחקן תהיה אינטואיציה כיצד לנוע. חוקי הכלכלה, הפוליטיקה, ההסטוריה וכו' אינם רלוונטים למשחק.





  
